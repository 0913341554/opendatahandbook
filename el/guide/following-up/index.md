---
title: Και τώρα, που «άνοιξα» τα Δεδομένα μου, τι γίνεται;
---

Ενδιαφερθήκαμε να καταστήσουμε τις κυβερνητικές πληροφορίες νομικά και τεχνικά επαναχρησιμοποιήσιμες. Το επόμενο στάδιο είναι να ενθαρρύνουμε τους άλλους να χρησιμοποιήσουν αυτά τα δεδομένα.

Αυτή η ενότητα επικεντρώνεται σε επιπλέον ενέργειες που μπορούν να προωθήσουν την επαναχρησιμοποίηση των δεδομένων.

## Ενημερώστε τον κόσμο!

Πρώτο και κυριότερο, φροντίστε να γνωστοποιήσετε το γεγονός ότι έχετε ξεκινήσει μία εκστρατεία για να προωθήσετε τα Ανοιχτά Δεδομένα στην περιοχή ευθύνης σας.

Αν «ανοίξατε» ένα μεγάλο όγκο δεδομένων, αξίζει σίγουρα να αφιερώσετε λίγο χρόνο, ώστε να είστε σίγουροι ότι ο κόσμος το γνωρίζει (ή τουλάχιστον μπορεί να το ανακαλύψει).

Επιπλέον από τα δελτία τύπου, τις ανακοινώσεις στην ιστοσελίδα σας κτλ, θα πρέπει να λάβετε υπόψη σας:

-   Την επικοινωνία με εξέχοντες οργανισμούς και μεμονωμένα άτομα που εργάζονται / ενδιαφέρονται για το πεδίο.
-   Διανέμετε την πρόσκληση σε σχετικές mailing lists, forums και μεμονωμένα άτομα, επισημαίνοντας την κύρια ιστοσελίδα.
-   Την άμεση επικοινωνία με υποψήφιους χρήστες που γνωρίζετε ότι μπορεί να ενδιαφέρονται γι’ αυτά τα δεδομένα.

### Κατανοήστε το κοινό σας

Όπως συμβαίνει με κάθε δημόσια επικοινωνία, η εμπλοκή με την κοινότητα χρειάζεται να είναι στοχευόμενη. Όπως σε όλες τις ομάδες ενδιαφέροντος, ένα σωστό μήνυμα μπορεί να χαθεί αν απευθύνεται σε λάθος περιοχή.

Οι ψηφιακές κοινότητες τείνουν να επιθυμούν να μοιραστούν νέες πληροφορίες, όμως τις καταναλώνουν πολύ βιαστικά. Γράψτε τα μηνύματα σας σαν να πρόκειται να διαβαστούν επιφανειακά, παρά για να εξετασθούν σε βάθος.

Τα μέλη της τεχνολογικής κοινότητας είναι λιγότερο πιθανό να χρησιμοποιήσουν Microsoft Windows, σε σχέση με το ευρύ κοινό. Αυτό σημαίνει ότι δεν πρέπει να αποθηκεύετε τα κείμενα σας σε μορφή Microsoft Office που πρόκειται να αναγνωστεί εκτός σύνδεσης. Υπάρχουν δύο καλοί λόγοι για αυτό:

-   Ο πρώτος λόγος είναι ότι αυτά τα έγγραφα θα είναι λιγότερο προσβάσιμα. Αντί για το κείμενο που εσείς διαβάζετε στην οθόνη σας, οι αναγνώστες σας μπορεί να διαβάζουν ένα ατελές αντίγραφο ενός εναλλακτικού.
-   Δεύτερον, η υπηρεσία σας στέλνει, έτσι, ένα σιωπηρό μήνυμα ότι δε διατίθεται να προχωρήσει ένα βήμα παραπέρα, προς τους προγραμματιστές. Αντίθετα, δείχνετε ότι προσδοκείτε από την τεχνολογική κοινότητα να σας πλησιάσει μόνη της.

### Αναρτήστε το υλικό σας σε ιστοσελίδες τρίτων

Πολλά ιστολόγια ανέπτυξαν ευρύ αναγνωστικό κοινό σε ειδικευμένα πεδία. Μπορεί να αξίζει να προσθέσετε άρθρα σχετικά με την πρωτοβουλία σας στην ιστοσελίδα τους. Αυτό μπορεί να φέρει αμοιβαία οφέλη. Εσείς, από τη μεριά σας, λαμβάνετε περισσότερο ενδιαφέρον και αυτοί, από τη δική τους, μία καταχώρηση στο ιστολόγιο τους, στο πεδίο που τους ενδιαφέρει.

### Κάντε την κοινότητά σας περισσότερο φιλική με τα κοινωνικά μέσα ενημέρωσης

Δεν είναι ρεαλιστικό να προσδοκείτε ότι οι υπάλληλοι μπορούν να διαθέσουν πολύ χρόνο στα κοινωνικά μέσα ενημέρωσης. Ωστόσο, υπάρχουν πολλά πράγματα που μπορεί να κάνετε ώστε να βεβαιωθείτε ότι το περιεχόμενό σας μπορεί εύκολα να διαμοιραστεί μεταξύ χρηστών με τεχνολογικό προσανατολισμό. Ακολουθούν κάποιες συμβουλές:

-   Provide unique pages for each piece of content

> Όταν κάποιος διαμοιράζει ένα μήνυμα σε άλλους, ο παραλήπτης του αναζητά για σχετικό υλικό άμεσα και γρήγορα.

-   Avoid making people download your press releases

> Τα δελτία τύπου είναι σημαντικά. Είναι περιεκτικά μηνύματα σχετικά με κάποιο ειδικό ζήτημα. Ωστόσο, αν χρειάζεται το κοινό σας να «κατεβάσει» το περιεχόμενο και να το ανοίξει με κάποιο πρόγραμμα πέραν του φυλλομετρητή (browser), τότε, λιγότεροι χρήστες θα το διαβάσουν. Επίσης, οι μηχανές αναζήτησης είναι λιγότερο πιθανό να καταχωρήσουν το περιεχόμενο. Συνεπώς, ακόμα λιγότεροι είναι αυτοί που θα δοκιμάσουν να το «κατεβάσουν».

-   Consider using an [Open license](http://opendefinition.org/licenses/#content) for your content

> Εκτός από το ότι παρέχετε την βεβαιότητα στους χρήστες που επιθυμούν να μοιραστούν το περιεχόμενο, πως αυτό είναι επιτρεπτό, στέλνετε και ένα μήνυμα ότι η υπηρεσία σας κατανοεί την έννοια της «ανοιχτότητας». Αυτό είναι βέβαιο ότι μπορεί να δημιουργήσει πολύ σημαντικότερες εντυπώσεις για τα Ανοιχτά Δεδομένα παρά κάθε άλλη αναφορά στο δελτίο τύπου.

### Κοινωνικά Μέσα Μαζικής Ενημέρωσης

Είναι αναποτελεσματικό για μια υπηρεσία με περιορισμένη χρηματοδότηση να αφιερώνει ώρες στα κοινωνικά δίκτυα μαζικής ενημέρωσης. Ο πιο εκφραστικός τρόπος να ακουστεί η φωνή σας μέσω αυτών των μέσων διακίνησης ιδεών είναι να φροντίσετε, ώστε οι αναρτήσεις στο ιστολόγιό σας να είναι εύκολα διαμοιράσιμες. Έχοντας αυτό υπόψη, ακολουθούν ορισμένες υποδείξεις.

-   Discussion fora

> Το twitter εξελίχθηκε σε πλατφόρμα για την ταχεία διάδοση των πληροφοριών. Οτιδήποτε έχει την ετικέτα \#opendata μπορεί άμεσα να διαβαστεί από χιλιάδες χρήστες.
>
> Το LinkedIn προσφέρει μια μεγάλη ποικιλία ομάδων που απευθύνονται στα Ανοιχτά Δεδομένα.
>
> Το Facebook, ενώ είναι εξαιρετικό για το ευρύ κοινό, δεν έχει καταφέρει να κερδίσει μεγάλο μερίδιο της κοινότητας των Ανοιχτών Δεδομένων.

-   Link aggregators

> Υποβάλλετε το περιεχόμενό σας στις ροές ειδήσεων για geeks. Το Reddit και το Hacker News είναι δύο από τις σημαντικότερες, αυτήν την περίοδο. Σε μικρότερο βαθμό, το Slashdot και το Digg είναι, επίσης, δύο χρήσιμα εργαλεία.
>
> Αυτές οι ιστοσελίδες έχουν την τάση να προωθούν σημαντική κίνηση σε ενδιαφέρον υλικό. Είναι επίσης, σε μεγάλο βαθμό, προσανατολισμένες σε συγκεκριμένα θέματα.

## Συγκεντρώνοντας τους ομοϊδεάτες: Ελεύθερες συγκεντρώσεις, συναντήσεις και συμμετοχικές δράσεις

Οι εκδηλώσεις όπου υποστηρίζεται η επικοινωνία πρόσωπο-με-πρόσωπο μπορεί να αποδειχθούν ένας πολύ αποτελεσματικός τρόπος να ενθαρρύνετε τον κόσμο να χρησιμοποιήσει τα δεδομένα σας. Οι λόγοι που μπορεί να σας παρακινήσουν να οργανώσετε μία εκδήλωση μπορεί να είναι:

-   Να ανακαλύψετε νέους πιθανούς χρήστες που πρόκειται να επαναχρησιμοποιήσουν τα δεδομένα σας
-   Να ανακαλύψετε περισσότερες απαιτήσεις για διαφορετικά σύνολα δεδομένων
-   Να ανακαλύψετε περισσότερα για το πώς ο κόσμος επιθυμεί να επαναχρησιμοποιήσει τα δεδομένα σας
-   Να ενεργοποιήσετε πιθανούς, περαιτέρω χρήστες, ώστε να μάθουν περισσότερα για τα δεδομένα που διαθέτετε
-   Να βοθήσετε επιπλέον χρήστες να συναντήσουν ο ένας τον άλλον, για να συνεργαστούν
-   Να εκθέσετε τα δεδομένα σας σε ένα ευρύτερο κοινό (π.χ. κάλυψη σε μέσα ενημέρωσης ή αναρτήσεις σε ιστολόγια που η εκδήλωση μπορεί να εμπνεύσει)

Υπάρχουν ποικίλοι τρόποι να οργανωθούν εκδηλώσεις διάφορων τύπων, ανάλογα με το σκοπό που επιθυμείτε να επιτύχετε. Όπως, για παράδειγμα, παραδοσιακά συνεδριακά μοντέλα, που μπορεί να περιλαμβάνουν δραστηριότητες, επίσημες ομιλίες, παρουσιάσεις και εκθέσεις, αλλά και πλήθος εκδηλώσεων, καθοδηγούμενων από τους συμμετέχοντες, όπου, όσοι εμφανιστούν, μπορούν:

-   Να καθοδηγήσουν ή να ορίσουν την ατζέντα της εκδήλωσης
-   Να παρουσιάσουν τους εαυτούς τους και να συζητήσουν αυτά που τους ενδιαφέρουν και αυτά πάνω στα οποία εργάζονται
-   Να δώσουν αυτοσχέδιες παρουσιάσεις σε κάποιο ζήτημα πάνω στο οποίο εργάζονται
-   Να ξεκινήσουν συζητήσεις πάνω σε κάτι για το οποίο ενδιαφέρονται

Υπάρχει πληθώρα δεδομένων στο Διαδίκτυο σχετικά με το πώς να οργανωθούν τέτοιου είδους εκδηλώσεις, όπου μπορείτε να βρείτε δραστηριότητες όπως: ‘unconference’, ‘barcamp’, ‘meetup’, ‘speedgeek’, ‘lightning talk’ κ.τ.λ. Μπορεί, επίσης, να φανεί χρήσιμο να επικοινωνήσετε με ανθρώπους που έχουν οργανώσει τέτοιες εκδηλώσεις, σε άλλες χώρες, και που πιθανότατα θα είναι πρόθυμοι να σας βοηθήσουν και να σας συμβουλέψουν για την εκδήλωση. Μπορεί να αποδειχθεί πολύτιμο να συνεργαστείτε με κάποιον άλλον οργανισμό (πχ. ένας οργανισμός για την κοινωνία των πολιτών, ένα οργανισμός για ειδήσεις ή ένα εκπαιδευτικό ινστιτούτο), ώστε να διευρύνετε τους βασικούς σας συμμετέχοντες και να αυξήσετε την έκθεσή σας στους πολίτες

## Φτιάξτε πράγματα! Hackdays, βραβεία και πρωτότυπα

Η δομή αυτών των εκδηλώσεων έχουν ως εξής: κυκλοφορούν μερικά σύνολα δεδομένων και οι προγραμματιστές έχουν ένα σύντομο χρονικό διάστημα –από 48 ώρες μέχρι μερικές εβδομάδες–να αναπτύξουν εφαρμογές χρησιμοποιώντας αυτά τα δεδομένα. Στην καλύτερη εφαρμογή, απονέμεται ένα βραβείο. Τέτοιες εκδηλώσεις έλαβαν χώρα σε διάφορα κράτη συμπεριλαμβανομένων του Ηνωμένου Βασιλείου, των Η.Π.Α, της Νορβηγίας, της Αυστραλίας, της Ισπανίας, της Δανίας και της Φινλανδίας. Examples for Competitions ----------------------------------------------------------------------------------------------------

Το **Show us a better way** - Δείξτε μας έναν καλύτερο τρόπο- ήταν η πρώτη τέτοια διοργάνωση στον κόσμο. Ξεκίνησε από την ομάδα δράσης «The Power of Information Taskforce» της κυβέρνησης του Ηνωμένου Βασιλείου, με επικεφαλής τον υπουργό Tom Watson, το Μάρτιο του 2008. Σε αυτήν τη διοργάνωση το ερώτημα ήταν «Τι θα δημιουργήσετε με τη δημόσια πληροφορία;» και ήταν ανοιχτό σε προγραμματιστές από όλον τον κόσμο, με το δελεαστικό βραβείο των £80.000 για τις πέντε καλύτερες εφαρμογές.

Το **Apps for Democracy**, Εφαρμογές για τη Δημοκρατία, ήταν μία από τις πρώτες διοργανώσεις στις Ηνωμένες Πολιτείες, η οποία πραγματοποιήθηκε τον Οκτώβριο του 2008 και εγκαινιάστηκε από τον Vivek Kundra, τότε Γενικό Διευθυντή Τεχνολογίας (CTO) στην περιοχή της Columbia (DC). Ο Kundra ανέπτυξε τον πρωτοποριακό κατάλογο των DC δεδομένων <http://data.octo.dc.gov/>,. Ο κατάλογος αυτός ήταν τότε ο πιο περιεκτικός κατάλογος σε όλον τον κόσμο. Η πρόκληση ήταν να καταστεί χρήσιμος για τους κατοίκους, τους επισκέπτες και τις κυβερνητικές υπηρεσίες της Washington.

Η δημιουργική λύση που προτάθηκε ήταν να κατασκευαστούν εφαρμογές για τη Δημοκρατία. Η στρατηγική ήταν να ζητηθεί από τους προγραμματιστές να αναπτύξουν εφαρμογές, χρησιμοποιώντας δεδομένα από τον πρόσφατα εγκαινιασμένο κατάλογο. Περιλάμβανε μια διαδικτυακή φόρμα υποβολής αιτήσεων, πολλά μικρά βραβεία, αντί για μερικά μεγάλα και πολλές διαφορετικές κατηγορίες, καθώς και ένα βραβείο «People’s Choice». Η διοργάνωση ήταν ανοιχτή για 30 μέρες και κόστισε στην κυβέρνηση της DC \$50.000. Σε αντάλλαγμα, αναπτύχθηκαν συνολικά 47 εφαρμογές για το iPhone, το Facebook και το Web, με εκτιμώμενη αξία που εξέχει των \$2.600.000, για την ενίσχυση της τοπικής οικονομίας.

**The Abre Datos (Open Data) Challenge 2010**. Πραγματοποιήθηκε τον Απρίλιο του 2010 στην Ισπανία. Σε αυτήν τη διοργάνωση, οι προγραμματιστές κλήθηκαν να αναπτύξουν ανοιχτού κώδικα λογισμικό, χρησιμοποιώντας δημόσια δεδομένα, μέσα σε 48 μόνον ώρες. Στο διαγωνισμό συμμετείχαν 29 ομάδες οι οποίες ανέπτυξαν εφαρμογές που συμπεριλάμβαναν εφαρμογές για κινητές συσκευές, οι οποίες προσέφεραν πρόσβαση σε πληροφορίες για την κίνηση στη Βασκωνία και για λεωφορεία και στάσεις στη Μαδρίτη και κέρδισαν το πρώτο και το δεύτερο βραβείο των €3.000 και €2.000 αντίστοιχα.

**Nettskap 2.0**. Τον Απρίλιο του 2010, το νορβηγικό υπουργείο δημόσιας διοίκησης διοργάνωσε το “Nettskap 2.0”. Νορβηγοί προγραμματιστές –εταιρείες, δημόσιες υπηρεσίες και μεμονωμένα άτομα– προσκλήθηκαν να υποβάλλουν ιδέες για διαδικτυακές εφαρμογές στους τομείς της ανάπτυξης υπηρεσιών, της αποδοτικότερης εργασίας και της αυξημένης δημοκρατικής συμμετοχής. Η χρήση των κυβερνητικών δεδομένων ενθαρρύνθηκε ρητά. Αν και η προθεσμία έληγε μόλις ένα μήνα μετά, στις 9 Μαΐου, η υπουργός Rigmor Aasrud δήλωσε πως η ανταπόκριση ήταν εντυπωσιακή. Παραλήφθηκαν 137 εφαρμογές, εκ των οποίων, τουλάχιστον 90 ήταν ανεπτυγμένες με σκοπό την επαναχρησιμοποίηση των κυβερνητικών δεδομένων. Μεταξύ των 17 νικητών διανεμήθηκε το ποσό των 2.5 εκατομμυρίων NOK, ενώ το συνολικό ποσό για τις 137 που έκαναν αίτηση ήταν 28.4 εκατομμύρια NOK.

**Mashup Australia**. Η ομάδα εργασίας «Australian Government 2.0 Taskforce» κάλεσε τους κατοίκους να δείξουν γιατί η ανοιχτή πρόσβαση στις πληροφορίες της αυστραλιανής κυβέρνησης θα ήταν θετική για την οικονομική και την κοινωνική ανάπτυξη της χώρας. Ο διαγωνισμός διήρκησε από τις 7 Οκτωβρίου ως τις 13 Νοεμβρίου του 2009. Η διοργανώτρια αρχή κυκλοφόρησε μερικά σύνολα δεδομένων, υπό μια ανοιχτή άδεια και σε ένα εύρος επαναχρησιμοποιήσιμων μορφών. Οι 82 εφαρμογές που συμμετείχαν στο διαγωνισμό αποδεικνύουν ακόμα περισσότερο ότι νέες και καινοτόμες εφαρμογές μπορούν να προκύψουν με την κυκλοφορία των κυβερνητικών δεδομένων υπό ανοιχτούς όρους.

### Conferences, Barcamps, Hackdays

Ένας από τους πιο αποτελεσματικούς τρόπους για τις οργανώσεις της κοινωνίας των πολιτών, ( Civil Society Organisation CSOs) ώστε να αποδείξουν στις κυβερνήσεις την αξία του «ανοίγματος» των συνόλων δεδομένων, είναι να αναδείξουν τους πολλαπλούς τρόπους με τους οποίους οι πληροφορίες μπορούν να διαχειριστούν και να αποφέρουν κοινωνικό και οικονομικό όφελος. Οι οργανώσεις που προωθούν την επαναχρησιμοποίηση έπαιξαν αποφασιστικό ρόλο στην πρόοδο της στρατηγικής και της νομοθεσίας για να εξασφαλιστεί ότι το σύνολο των δεδομένων είναι και τεχνολογικά και νομοθετικά ανοιχτό.

Οι συνηθισμένες δραστηριότητες που λαμβάνουν μέρος σε αυτές τις πρωτοβουλίες περιλαμβάνουν διαγωνισμούς, συνέδρια για τα ανοιχτά κυβερνητικά δεδομένα, “unconferences”, workshops και “hack days”. Αυτές οι δραστηριότητες συχνά διοργανώνονται από την κοινότητα των χρηστών με δεδομένα που έχουν ήδη δημοσιευτεί εκ των προτέρων ή που λαμβάνονται χρησιμοποιώντας την πρόσβαση σε αιτήματα για πληροφορίες. Σε άλλες περιπτώσεις, οι υπέρμαχοι της κοινωνίας της πληροφορίας συνεργάζονται με προοδευτικούς αρμοδίους ώστε να διασφαλίσουν νέες κυκλοφορίες του συνόλου των δεδομένων, που μπορουν να χρησιμοποιηθούν από τους προγραμματιστές, για να αναπτύξουν καινοτόμες εφαρμογές.