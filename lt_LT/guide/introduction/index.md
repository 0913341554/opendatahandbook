---
title: Įžanga
---

Ar žinote, kokia dalis jūsų sumokėtų mokesčių išleidžiama gatvių apšvietimui ar vėžio tyrimams? Koks trumpiausias, saugiausias ir gražiausias dviračių takas nuo jūsų namų iki darbo? Ir ko yra ore, kuriuo jūs pakeliui kvėpuojate? Kur jūsų regione geriausi darbo pasiūlymai ir didžiausias vaismedžių skaičius, tenkantis vienam žmogui? Kada galima padaryti įtaką valdžios priimamiems sprendimams ir ką kreiptis?

Naujos technologijos sudaro galimybę sukurti tokias paslaugas ir automatiškai atsakyti į tokius klausimus. Duomenis, kurių reikia norint atsakyti į šiuos klausimus, renka viešojo sektoriaus įstaigos. Šis vadovėlis paaiškina, kaip išlaisvinti šių bei kitų duomenų potencialą ir sudaryti galimybes kurtis naujoms paslaugoms, pagerinti piliečių gyvenimą, paskatinti valstybę ir visuomenę efektyviau veikti.

{term:Atvirų duomenų \<open data\>}, ir ypač - {term:atvirų valdžios duomenų \<open government data\>}, kaip viešos informacijos, kurią bet kas gali pasiekti ir panaudoti bet kokiam tikslui, supratimas atsirado jau prieš keletą metų. 2009 m. atviri duomenys pradėjo rodytis plačiojoje visuomenėje, kuomet įvairių šalių vyriausybės (tokios kaip JAV, Didžioji Britanija, Kanada ir Naujoji Zelandija) parodė iniciatyvą atverdamos viešojo sektoriaus renkamą informaciją.

Šis vadovėlis aprašo atvirų duomenų esmę, ypač kur tai liečia vyriausybes. Jis paaiškina, kaip atviri duomenys sukuria vertę ir daro teigiamą poveikį daugelyje sričių. Vadovėlis taip pat pateikia konkrečios informacijos apie tai, kaip duomenis atverti.

## Tikslinė auditorija

Šis vadovėlis skirtas plačiai auditorijai:

-   tiems, kas niekada nėra girdėję apie atvirus duomenis ir tie, kurie laiko save duomenų žinovais
-   valstybės tarnautojams ir visuomenės entuziastams
-   žurnalistams ir mokslininkams
-   politikams ir programuotojams
-   duomenų entuziastams ir tiems, kurie nėra girdėję apie API.

Dabar daugiausia informacijos pateikta apie viešąjį sektorių. Tačiau autoriai ketina vėliau praplėsti tematiką. Jūs kviečiami dalyvauti ir padėti tai padaryti.

Šis vadovėlis skirtas tiems, kurie šia tema žino mažai arba nežino nieko. Jei randate terminą ar žargono, kurio nesuprantate, žvilgtelėkite į žodyną arba DUK (dažnai užduodamus klausimus), kurie yra vadovėlio pabaigoje.

## Kūrėjai ir autorinės teisės

### Prisidėję autoriai

-   [Daniel Dietrich](http://ddie.me/)
-   [Jonathan Gray](http://jonathangray.org/)
-   [Tim McNamara](http://timmcnamara.co.nz)
-   [Antti Poikola](http://apoikola.wordpress.com/)
-   [Rufus Pollock](http://rufuspollock.org/)
-   [Julian Tait](http://www.littlestar.tv/)
-   [Ton Zijlstra](http://www.zylstra.org/)

### Tiesiogiai naudojami esami šaltiniai

-   Technininis pasiūlymas kaip galima įgyvendinti IATI. *The IATI Technical Advisory Group vadovaujama Simon'o Parrish'o*
-   [Unlocking the Potential of Aid Information](http://www.unlockingaid.info/). *Rufus Pollock, Jonathan Gray, Simon Parrish, Jordan Hatcher*
-   Suomiško vadovo autorius -- *Antti Poikola*
-   Po prieinamumo ataskaitos. *Access Info and the Open Knowledge Foundation*

### Kiti šaltiniai

-   W3C Valdžios duomenų skelbimas (2009) <http://www.w3.org/TR/gov-data/>