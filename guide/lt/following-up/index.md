---
redirect_from: /lt/following-up/index.html
section: guide
lang: lt
title: Atvėriau duomenų, ir kas dabar?
---

Jau pažiūrėjome, kaip valdžios informaciją padaryti teisiškai ir techniškai pernaudojamą. Kitas žingsnis - paskatinti visuomenę duomenis naudoti.

Šis skyrius aptaria papildomus dalykus, kuriuos galima padaryti siekiant populiarinti duomenų pernaudojimą.

## Praneškite pasauliui!

Visų pirma savo aplinkoje būtinai paviešinkit faktą, kad Jūs dalyvaujate veikloje skatinančioje :term:'atvirus duomenis'.

Jei atveriate krūvą duomenų, tikrai verta sugaišti laiko ir pasirūpinti, kad žmonės apie tai sužinotų (ar kad bent jau galėtų patys išsiaiškinti), kad jūs tai padarėte.

Galite ne tik leisti spaudos pranešimus, skelbti informaciją savo svetainėse ir taip toliau, bet taip pat:

-   Susisiekti su svarbiomis organizacijomis ar asmenimis, kurie domisi ar dirba susijusioje srityje
-   Prisijungti prie susijusių el. pašto grupių ar socialinio tinklo grupių
-   Tiesiogiai susisiekite su potencialiais naudotojais, kuriems galėtų būti įdomūs jūsų duomenys

### Supraskite savo auditoriją

Kaip ir bet kokia komunikacija, bendravimas su vartotojų bendruomenėmis turi būti tikslingas. Gera žinia gali būti prarasta, jei ji nukreipta ne ten, kur reikia.

Interneto bendruomenės labai mielai dalinasi nauja informacija, tačiau taip pat ir labai greitai ją vartoja. Rašykite turėdami omenyje, kad jūsų žinia bus labai greitai permesta akimis, o ne atidžiai perskaityta.

Technologiškos bendruomenės nariai rečiau nei įprasta publika naudoja MS Windows. Tai reiškia, kad geriau nepateikinėti MS Office formato dokumentų, kuriuos reikia atsisiųsti ir skaityti kompiuteryje. Nereikia to daryti dėl dviejų priežasčių:

-   Visų pirma, tie dokumentai bus menkiau prieinami. Skaitytojai gali matyti ne tai, ką jūs matote ekrane, o netobulą alternatyvią kopiją.
-   Antra, jūsų įstaiga taip siunčia žinią, kad nenori taikytis prie programinės įrangos kūrėjų. Vietoj to jūs turėtumėte rodyti, kad laukiate techniškosios visuomenės dalies dėmesio.

### Skelbkite informaciją trečiųjų šalių svetainėse

Daugelis blogų turi nemažas skaitytojų bazes specializuotose srityse. Galbūt verta parašyti straipsnį apie jūsų iniciatyvą jų svetainėje. Tai gali būti abipusiai naudinga - jūs sulaukiate susidomėjimo, o jie gauna nemokamą straipsnį.

### Komunikuokite naudodamiesi socialiniais tinklais

Nėra realu tikėtis, kad valstybės tarnautojai praleis daug laiko bendraudami socialiniuose tinkluose. Tačiau yra keli dalykai, kuriuos padarius, galima užtikrinti, kad jūsų turinys greitai paplis tarp techniškų vartotojų. Štai keli patarimai:

-   Provide unique pages for each piece of content

> Kai žinute bus dalinamasi su kitais, jos gavėjas iš karto matys jam aktualų turinį.

-   Avoid making people download your press releases

> Spaudos pranešimai yra naudingi. Tai glaustos žinutės tam tikra tema. Tačiau jeigu jums reikia, kad žmonės atsisiųstų ir žiūrėtų turinį ne naršyklėje, tuomet tą padarys daugelis. Paieškos varikliai nesuindeksuos turinio taip gerai. Žmonės rečiau spaudžia, kad atsisiųstų turinį.

-   Consider using an [Open license](http://opendefinition.org/licenses/#content) for your content

> Jūs ne tik duodate užtikrintumą žmonėms, norintiems dalintis jūsų duomenimis, bet ir siunčiate žinią, kad jūsų institucija supranta, kas tai yra atvirumas. Tai atvirų duomenų entuziastams padarys kur kas didesnį įspdį, nei kuris nors sakinys spaudos pranešime.

### Socialiniai tinklai

Riboto biudžeto institucijoms neefektyvu valandų valandas leisti socialiniuose tinkluose. Geriausias būdas užtikrinti, kad jūsų balsas bus išgirstas šiuose tinkluose, tai padaryti jūsų žinutes lengvas dalintis. Tai reiškia, kad prieš skaitydami kitą skyrių, įsitikinkite kad perskaitėte paskutinįjį. Keli pasiūlymai:

-   Discussion fora

> Twitter yra žaibiško keitimosi informacija platforma. Viskas, ką pažymėsite "\#opendata", kaipmat bus pamatyta tūkstančių žmonių.
>
> LinkedIn turi daugybę grupių, kurių tema yra atviri duomenys.
>
> Nors Facebook yra puiki terpė pasiekti bendrą auditoriją, jis nėra labai populiarus tarp atvirų duomenų bendruomenių.

-   Link aggregators

> Parašykite į naujienų portalus, kuriuose lankosi programuotojai. Pavyzdžiui, JAV tai būtų Reddit ir Hacker News, taip pat - Slashdot ir Digg.
>
> Šios svetainės paprastai sulaukia nemažo skaitytojų susidomėjimo ir yra sukoncentruotos į tam tikras temines sritis.

## Susikvieskite liaudį: "nekonferencijos", susitikimai, "barkampai"

Gyvi susitikimai gali būti labai efektyvūs, siekiant paskatinti vartotojus naudoti jūsų duomenis. Priežastys, dėl kurių verta rengti tokius susitikimus:

-   Daugiau sužinosite apie potencialius vartotojus
-   Išsiaiškinsite, koks kurių duomenų poreikis
-   Daugiau sužinosite, kaip žmonės nori panaudoti jūsų duomenis
-   Leisite potencialiems vartotojams daugiau sužinoti apie tai, kokius duomenis turite
-   Sudarysite sąlygas susitikti būsimiems naudotojams (pvz., kad jie galėtų bendradarbiauti)
-   Parodysite savo duomenis platesnei auditorijai (pvz., po renginio gali atsirasti pranešimų spaudoje ar straipsnių tinklaraščiuose)

Yra daugybė įvairiausių būdų vesti renginius, ir yra daugybė renginių rūšių priklausomai nuo to, ką norite pasiekti. Be tradicinio konferencijos modelio su jam įprastomis iš anksto paruoštomis formaliomis kalbomis, prezentacijomis ir demonstracijomis, taip pat egzistuoja įvairūs bendradarbiavimu grįsti renginiai, kuriuose dalyviai gali:

-   Vesti renginį ar nustatyti renginio tvarkaraštį
-   Bet kuriuo metu prisistatyti, pakalbėti apie tai, kuo jie domisi ir ties kuo dirba
-   Ekspromtu rodyti trumpas prezentacijas apie tai, ties kuo jie dirba
-   Vesti temines sesijas iš tų sričių, kuriomis jie domisi

Internete labai daug informacijos apie tai, kaip rengti tokius renginius. Ją rasti galite paieškoję žodžių "unconference", "barcamp", "meetup", "speedgeek", "lightning talk", ir taip toliau. Taip pat gali būti verta susisiekti su žmonėmis, kurie tokius renginius rengė kitose šalyse ir kurie greičiausiai mielai jums padės ir patars. Gali praversti tapti kitos organizacijos partneriais (pvz., bendruomeninės organizacijos, naujienų organizacijos arba švietimo institucijos) - tai padės praplėsti dalyvių ratą ir pasiekti platesnę auditoriją.

## Darykite! "Hakatonai", prizai ir prototipai

Šių konkursų struktūra tokia: internete paskelbiami duomenų rinkiniai, o programuotojai turi trumpą laiko tarpą, pavyzdžiui, nuo 48 valandų iki kelių savaičių, sukurti aplikacijas, kurios naudoja tuos duomenis. Už geriausią aplikaciją įteikiamas prizas. Konkursai jau buvo rengti daugelyje šalių, tame tarpe Didžiojoje Britanijoje, JAV, Norvegijoje, Australijoje, Ispanijoje, Danijoje ir Suomijoje. Examples for Competitions ----------------------------------------------------------------------------------------------------

Pirmasis toks konkursas pasaulyje buvo **Parodykite mums geresnį būdą**. Jį 2008 m. kovo mėnesį inicijavo Didžiosios Britanijos Vriausybės "The Power of Information Taskforce" vadovaujamas Cabinet Office Minister Tom Watson. Konkursas, siūlantis viliojantį 80 tūkst. svarų dydžio prizą, klausė: "Ką jūs sukurtumėte iš viešojo sektoriaus informacijos?" ir buvo atviras viso pasaulio programuotojams.

**Aplikacijos demokratijai**, vienas pirmųjų konkursų Jungtinėse Valstijose, vykęs 2008 m. spalio mėnesį, buvo suorganizuotas Vivek Kundra, tuometinio CTO Kolumbijos rajono vyriausybėje (District of Columbia Government). Kundra sukūrė novatorišką Kolumbijos rajono duomenų katalogą, <http://data.octo.dc.gov/>, kuriame buvo tokie duomenys, kaip nusikaltimų srautas realiu laiku, mokyklų testų rezultatai ir skurdo indeksai. Tuo metu tai buvo išsamiausias vietos duomenų katalogas pasaulyje. Iššūkis buvo padaryti jį naudingą piliečiams, lankytojams, verslininkams ir Vašingtono valstybinėms institucijoms.

Kūrybiškas sprendimas buvo surengti Aplikacijų demokratijai konkursą. Idėja buvo paprašyti žmonių sukurti aplikacijas, naudojant šviežiai paleisto duomenų katalogo duomenis. Registracija vyko internetu, buvo paskirta daug nedidelių prizų ir nustatytos kelios skirtingos kategorijos, tarp jų - ir pačios visuomenės nubalsuotas prizas. Konkursas vyko 30 dienų ir kainavo 50 000 dolerių. Rezultatas - 47 iPhone, Facebook ir kitos interneto aplikacijos, kurių spėjama vertė vietinei ekonomikai - 2 600 000 dolerių.

**The Abre Datos (Open Data) Challenge 2010**. Konkursas surengtas Ispanijoje 2010 m. balandžio mėnesį. Programuotojai buvo kviečiami per 48 valandas sukurti atviro kodo programas, naudojančias viešojo sektoriaus duomenis. Konkurse dalyvavo 29 komandos, sukūrusios įvairių aplikacijų, pavyzdžiui, tarp jų buvo mobilioji programėlė, naudojanti Baskų krašto transporto informaciją, taip pat programėlė, naudojanti autobusų ir stotelių Madride informaciją. Jos abi laimėjo pirmą ir antrą vietas, ir gavo 3 tūkst. ir 2 tūkst. eurų atitinkamai.

**Nettskap 2.0**. 2010 m. balandžio mėnesį Norvegijos valdymo ministerija surengė "Nettskap 2.0". Norvegų programinės įrangos kūrėjams - kompanijoms, viešojo sektoriaus agentūroms ir fiziniams asmenims - buvo mestas iššūkis: sukurti interneto galimybes naudojančias aplikacijas tokiose srityse, kaip paslaugų kūrimas, efektyvūs darbo procesai ir visuomenės dalyvavimo demokratijoje didinimas. Ypač buvo skatinamas valdžios duomenų naudojimas. Nors galutinis terminas buvo jau po mėnesio, gegužės 9 dieną, ministras Rigmor Aasrud pažymėjo, kad visuomenės atsakas buvo "stulbinantis". Iš viso gautos 137 aplikacijos, iš jų ne mažiau kaip 90 buvo sukurtos panaudojant valdžios duomenis. 17 laimėtojų pasidalino 2,5 milijono Norvegijos kronų.

**Mashup Australia**. Australijos specialios paskirties "Valdžios 2.0" komanda pakvietė piliečius parodyti, kodėl atvira prieiga prie Australijos valdžios informacijos būtų naudinga šalies ekonomikai ir socialinei raidai. Konkursas vyko nuo 2009 m. spalio 7 d. iki lapkričio 13 d. "Valdžios 2.0" komanda atvėrė dalį duomenų ir suteikė atvirą licenciją bei pateikė juos keliais naudojimui patogiais formatais. Konkurse dalyvavo 82 aplikacijos - tai įrodymas, kad atvirų duomenų pagrindu gali būti kuriami nauji inovatyvūs produktai ir paslaugos.

### Konferencijos, "barkampai" ir "hakatonai"

Vienas iš efektyviausių būdų, kuriuo visuomeninės organizacijos gali vyriausybėms pademonstruoti duomenų atvėrimo naudą, yra parodyti, kokiais būdais informacija gali būti naudojama siekiant socialinės ir ekonominės naudos. Organizacijos, propaguojančios informacijos naudojimą, yra labai daug prisidėjusios tose šalyse, kurios padarė pažangą keisdamos politiką ir teisinę bazę link didesnio techninio ir teisinio atvirumo.

Tipiniai renginiai, organizuojami kaip atvirų duomenų iniciatyvų dalis, paprastai yra konkursai, {term:atvirų valdžios duomenų \<open government data\>} konferencijos, "nekonferencijos", dirbtuvės ir "hakatonai". Renginius dažnai organizuoja vartotojų bendruomenė, kuri ir naudoja aktyviai suteikiamą informaciją, ir gauna ne taip aktyviai suteikiamą. Taip pat pasitaiko, kad visuomenės veikėjai dirba su pažangiais viešojo sektoriaus darbuotojais, skatindami naujų duomenų rinkinių atvėrimą, kad programuotojai galėtų sukurti dar daugiau inovatyvių aplikacijų.
