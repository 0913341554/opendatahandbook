---
redirect_from: /he/why-open-data/index.html
section: guide
lang: he
title: מדוע לפתוח מידע?
---

:מונח:'מידע פתוח', ובמיוחד :מונח:'מידע ממשלתי פתוח', מהווים מקור מידע עצום, ברובו עלום. ארגונים ואנשים רבים אוספים סוגי מידע שונים, הדרושים להם למטרותיהם. ממשלות הן ייחודיות ביותר לעניין זה, גם משום האיכות והמרכזיות של המידע שהן אוספות, אך גם בגלל שרוב המידע הממשלתי הזה הוא מידע ציבורי על-פי חוק, ולפיכך יכול להיפתח ולהיות נגיש לשימוש אחרים. מדוע יש בכך עניין?

ישנם תחומים רבים, בהם נוכל לצפות שלמידע פתוח תהיה משמעות, ושקיימות כבר דוגמאות לשימוש בו. ישנם גם סוגים שונים של אנשים וארגונים, שמידע פתוח יהווה יתרון עבורם, כולל הממשלה עצמה. בה בעת, לא ניתן לחזות במדויק מתי בעתיד ואיך, יבוא לידי ביטוי היתרון של מידע פתוח. מטבע הדברים, חידושים מגיעים לעיתים ממקומות לא צפויים.

כבר כעת ניתן להצביע על תחומים רבים, בהם מידע ממשלתי פתוח מהווה ערך. כמה מהתחומים הללו כוללים:

-   Transparency and democratic control \* Participation \* Self-empowerment \* Improved or new private products and services \* Innovation \* Improved efficiency of government services \* Improved effectiveness of government services \* Impact measurement of policies \* ידע חדש משילוב מקורות מידע ודפוסים מכמויות נתונים

קימות דוגמאות לרב התחומים הללו.

במונחי שקיפות, פרוייקטים כמו 'ללא מס' הפילנדי ו'לאן הולך הכסף שלי' הבריטי, מראים כיצד ממשלות עושות שימוש בכספי המיסים. וישנה גם את הדוגמה, כיצד מידע פתוח חסך לממשלת קנדה 3.2 מיליארד דולר מהונאת כספי תרומות. אתרי אינטרנט רבים, כמו האתר הדני folketsting.dk, עוקבים אחר פעילות הפרלמנט ותהליך החקיקה, כך שכל אחד יכול לראות בדיוק מה מתרחש ומי מחברי הפרלמנט מעורב.

מידע ממשלתי פתוח יכול גם לסייע לכם לקבל החלטות טובות יותר בחייכם האישיים, או לאפשר לכם להיות יותר פעילים בחברה בה אתם חיים. אישה בדנמרק הקימה את האתר findtoilet.dk, שמציג את כל בתי שימוש הציבוריים בדנמרק, כך שאנשים שהיא עצמה הכירה, עם בעיות בשלפוחית, יכולים עכשיו שוב לצאת מביתם ביתר בטחון. בהולנד קיים השירות vervuilingsalarm.nl, המזהיר מפני ירידה צפויה באיכות האויר בסביבתכם ביום הבא. בניו-יורק תוכלו למצוא בקלות, היכן ניתן לצאת לטיול עם כלבכם וגם למצוא באותו זמן אנשים אחרים שנמצאים באזור. שירותים כמו 'mapumental' באנגליה, ו- 'mapnificent' בגרמניה, מאפשרים לכם למצוא מקום לגור בו, תוך שהם לוקחים בחשבון את משך הנסיעה שלכם לעבודה, מחירי הדיור, וכמה יפה הנוף באזור. כל אלה הם דוגמאות לשימוש במידע ממשלתי פתוח.

גם מבחינה כלכלית, מידע פתוח הוא בעל חשיבות גדולה. כמה מחקרים העריכו את הערך הכלכלי של מידע פתוח, בכמה עשרות מיליארדי יורו מידי שנה, במדינות האיחוד האירופי בלבד. מוצרים וחברות חדשים מאחזרים מידע פתוח. האתר הדני husetsweb.dk מסייע לך למצוא דרכים, לשפר את היעילות האנרגטית של ביתך, כולל תכנון כלכלי ומציאת קבלן שיבצע את העבודה. הוא מבוסס על אחזור מידע ציבורי ומידע על סובסידיות ממשלתיות, כמו גם מידע מסחרי מקומי. שירות התרגום של אתר גוגל עושה שימוש בכמות עצומה של מסמכים של האיחוד האירופי, המופיעים בכל השפות האירופאיות, כדי לשפר את האלגוריתמים של התרגום, ובכך לשפר את איכות השירות.

למידע פתוח ערך גם לממשל עצמו. לדוגמה, זה יכול לשפר את היעילות הממשלתית. משרד החינוך ההולנדי פרסם את כל המידע שלו בנושאי חינוך ברשת, לצורך אחזור. מאז, מספר השאלות המופנות למשרד פחת, והביא בכך להפחתה בעומס העבודה ובעלויות, מה גם שעל יתר השאלות קל יותר עתה לפקידים להשיב, משום שברור יותר איפה למצוא את המידע הרלוונטי. מידע פתוח משפר את היעילות של משרדי הממשלה, דבר שמביא לירידה בהוצאות הממשלה. המשרד ההולנדי לעינייני המורשת התרבותית משחרר מידע באופן פעיל ומשתף פעולה עם חוקרי היסטוריה חובבנים וקבוצות, כמו קבוצת ויקימדיה (Wikimedia), כדי ליישם את המדיניות שלו ביתר יעילות. באופן זה, המשרד לא רק משפר את איכות המידע שלו, אלא יביא בסופו של דבר לצמצום כוח האדם שלו.

בעוד שישנה כמות עצומה של מקרים בהם מידע פתוח כבר נותן ערך חברתי וכלכלי, איננו יודעים עדיין אילו דברים חדשים יהפכו בקרוב לאפשריים. צירופים חדשים של מידע יכולים ליצור ידע ותובנות חדשים, שיכולים להוביל ליישומים בתחומים חדשים לגמרי. ראינו זאת כבר בעבר, למשל כאשר ד"ר סנאו (Snow) גילה את הקשר בין מים מזוהמים למחלת הכולרה בלונדון במאה ה- 19, על-ידי שילוב של מידע על מקרי מוות מכולרה עם מידע על מיקומן של בארות מים. הדבר הוביל לבנייתה של מערכת הניקוז של לונדון ושיפר בצורה ניכרת את רמת הבריאות של האוכלוסיה. אנו צפויים לראות התפתחויות כאלה מתרחשות שוב, כשתובנות לא צפויות יצוצו משילוב סוגי מידע שונים.

פוטנציאל לא ממומש זה יכול להתממש, אם נהפוך מידע ממשלתי ציבורי למידע פתוח. זה יקרה, רק כאשר המידע יהיה פתוח באמת, כלומר, שלא תהיינה מגבלות (חוקיות, כלכליות וטכנולוגיות) לשימוש החוזר בו על-ידי אחרים. כל הגבלה תמנע שימוש חוזר במידע ותקשה על מציאת דרכים בעלות ערך לשימוש בו. כדי לממש את הפוטנציאל, מידע ציבורי צריך להפוך למידע פתוח.
