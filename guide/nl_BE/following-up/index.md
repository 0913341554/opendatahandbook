---
redirect_from: /nl_BE/following-up/index.html
section: guide
lang: nl_BE
title: Dus ik heb data geopend, wat nu?
---

We hebben gekeken naar het op een legale en technische manier herbruikbaar maken van overheidsinformatie. De volgende stap is om anderen aan te moedigen deze gegevens ook te gebruiken.

Deze sectie kijkt naar aanvullende dingen die u kunt doen om hergebruik van data te promoten.

## Vertel het aan de wereld!

Allereerst, verzeker uzelf er van dat u het feit promoot dat u begonnen bent met een campagne om :term \` open data \` te promoten in uw aandachtsgebieden.

Als u een grote hoeveelheid datasets beschikbaar stelt is het zeker de moeite waard om er wat tijd in te steken om er zeker van te zijn dat mensen weten (of er in elk geval achter kunnen komen) dat u dit hebt gedaan.

Naast dingen als persberichten, mededelingen op uw website en dergelijke, kunt u ook overwegen:

-   Contact op te nemen met vooraanstaande organisaties of individuen die werken op dit gebied of hier interesse in hebben
-   Contact op te nemen met relevante maillijsten of groepen in sociale netwerken
-   Het rechtstreeks contact opnemen met aankomende gebruikers waarvan u weet dat deze geïnteresseerd kunnen zijn in deze data.

### Je publiek begrijpen

Zoals alle openbare communicatie moet er gericht worden op het aanwenden van de data community. Zoals bij alle groepen van belanghebbenden kan de juiste boodschap verloren gaan als het gericht is op het verkeerde gebied.

Digitale community's zijn vaak zeer bereid om nieuwe informatie te delen, maar ze doen dit op een hoog tempo. Schrijf met de gedachte dat de tekst geskimd gaat worden, in plaats van dat deze kritisch en diepgaand bestudeerd wordt.

Vergeleken met de gemiddelde gebruiker is het minder vanzelfsprekend dat leden van de technische gemeenschap MS Windows gebruiken. Dit houdt in dat u documenten die offline gelezen kunnen wordenbeter niet kunt opslaan in MS Office formats. Hier zijn twee redenen voor:

-   De eerste is dat deze documenten minder toegankelijk zullen zijn. In plaats van het document dat u op uw scherm ziet kan het zijn dat lezers een gebrekkige kopie van een alternatieve bron te zien krijgen.
-   Ten tweede, uw organisatie straalt impliciet uit dat u niet in de richting van ontwikkelaars wilt gaan. In plaats daarvan laat u zien dat u verwacht dat de technologie-gemeenschap naar u toe komt.

### Plaats uw materiaal op sites van derden

Veel blogs hebben een groot lezersgevolg gecreëerd op gespecialiseerde onderwerpsgebieden. Het kan de moeite waard zijn om een artikel over uw initiatief toe te voegen op hun website. Dit kan voordelig zijn voor beide partijen. U krijgt meer interesse, en zij krijgen een gratis blog post in hun onderwerpsgebied.

### Het social-media-vriendelijk maken van uw communicaties

Het is onrealistisch om te verwachten dat alle ambtenaren grote hoeveelheden tijd besteden aan het gebruik van social media. Echter, er zijn een aantal dingen die u kunt doen om er voor te zorgen dat uw content makkelijk gedeeld kan worden tussen technische gebruikens. Enkele tips:

-   Provide unique pages for each piece of content

> Wanneer een bericht gedeeld wordt met anderen, zal de ontvanger van die verwijzing snel op zoek gaan naar de relevante content.

-   Avoid making people download your press releases

> Persberichten zijn prima. Het zijn bondige berichten over een specifiek onderwerp. Echter, als u wilt dat mensen de content downloaden en dat zij het openen buiten een webbrowser openen, zullen minder mensen het lezen. Zoekmachines zullen minder snel de content indexeren. Mensen zullen minder snel klikken om te downloaden.

-   Consider using an [Open license](http://opendefinition.org/licenses/#content) for your content

> Afgezien van zekerheid bieden aan mensen die uw content willen delen dat dit is toegestaan, draagt u uit dat uw instantie begrijpt wat openheid is. Dit zal gegarandeerd een indruk achterlaten bij voorstanders van open data die belangrijker is dan welke specifieke zin in uw persbericht dan ook.

### Sociale media

Het is niet efficiënt voor budgetgebonden instanties om uren achtereen op social media websites te besteden. De meest belangrijke manier om uw stem te laten gelden door middel van deze media is om te zorgen dat blog posts makkelijk te delen zijn. Dat betekent dat, voordat u de volgende sectie leest, u moet zorgen dat u de laatste heeft gelezen. Met dat in gedachten zijn hier een paar suggesties:

-   Discussion fora

> Twitter is opgerezen als het favoriete podium voor het snel uitdragen van informatie. Alles met de tag \#opendata wordt onmiddelijk gezien door duizenden mensen.
>
> LinkedIn heeft een grote selectie van groepen die gericht zijn op open data.
>
> Terwijl Facebook uitermate geschikt is voor het algemene publiek, heeft het niet erg veel aandacht gekregen in de open data community.

-   Link aggregators

> Stuur uw informatie naar het equivalent van een persbureau voor nerds. Reddit en Hacker News zijn de twee grootsten op dit gebied, op dit moment. In mindere mate zijn Slashdot en Digg ook nuttige hulpmiddelen hierbij.
>
> Deze websites hebben de neiging om belangrijk verkeer naar interessant materiaal te sturen. Ze zijn ook sterk gefocust op interessegebieden.

## Breng mensen bijeen: Unconferences, Meetups en Barcamps

Het organiseren van evenementen waarbij mensen elkaar persoonlijk ontmoeten kan een zeer effectieve manier zijn om anderen aan te moedigen uw data te gebruiken. Redenen om te overwegen een evenement te organiseren zijn onder andere:

-   Meer te weten komen over toekomstige hergebruikers.
-   Meer te weten komen over de vraag naar verschillende datasets
-   Meer te weten komen over hoe mensen uw data willen hergebruiken.
-   Het toekomstige hergebruikers in staat stellen om meer te weten te komen over wat voort soort data u heeft
-   Het mogelijk maken voor toekomstige gebruikers om elkaar te ontmoeten (bijvoorbeeld zodat deze kunnen samenwerken)
-   Het presenteren van uw data aan een breder publiek (bijvoorbeeld door posts op blogs of andere media-aandacht, vanwege het georganiseerde evenement)

Er zijn ook veel manieren om evenementen te organiseren, en veel verschillende typen evenementen, afhankelijk van wat u wilt bereiken. Naast de meer traditionele vergadermodellen, waaronder dingen als voorbereide formele lezingen, presentaties en demonstraties, zijn er ook verscheidene vormen van deelnemer-gedreven evenementen, waar de bezoekers de mogelijkheid hebben om:

-   Begeleid of bepaal de agenda voor het evenement
-   Zichzelf voorstellen, praten over elkaars interesses en waar ze aan werken, op een ad hoc basis.
-   Het geven van geïmproviseerde micro-presentaties over iets waar ze op dit moment aan werken
-   Leid sessies over iets waarin ze geïnteresseerd zijn

Er is documentatie te over, online, over hoe dit soort evenementen gerund kan worden, die u kunt vinden door te zoeken naar dingen als: unconference, barcamp, meetup, speedgeek, lightning talk enzovoort. Wellicht vindt u het ook de moeite waard om contact op te nemen met mensen die dit soort evenementen hebben gerund in andere landen, die u waarschijnlijk graag willen helpen met en adviseren over uw evenement. Het kan waardevol zijn om een samenwerking aan te gaan met een andere organisatie (bijvoorbeeld een civiele gemeenschapsorgnisatie, een nieuwsorganisatie of een educatief instituut) om uw kerngroep van deelnemers te verbreden en uw tentoonstelling te versterken.

## Dingen maken! Hackathons, prijzen en prototypen

De structuur van deze competities is dat een aantal datasets vrijgegeven wordt, en programmeurs hebben dan een korte tijd - lopend van 48 uur tot twee weken - om applicaties te ontwikkelen die gebruik maken van de data. Een prijs wordt dan uitgereikt aan de beste applicatie. Competities zijn gehouden in een aantal landen waaronder Groot-Brittanië, de Verenigde Staten, Noorwegen, Australië, Spanje, Denemarken en Finland. Examples for Competitions ----------------------------------------------------------------------------------------------------

**Show us a better way** was de eerste van dit soort competities in de wereld. Het was opgezet door "The Power of Information Taskforce" van de Britse overheid, geleid door de Cabinet Office Minister Tom Watson in maart 2008. Deze competitie vroeg "Wat zou je maken met openbare informatie?" en stond open voor programmeurs van over de gehele wereld, met een verleidelijke £80,000 prijs voor de beste vijf toepassingen.

**Apps for Democracy**, één van de eerste competities in de Verenigde Staten, werd gelanceerd in oktober 2008 door Vivek Kundra, toentertijd Chief Technology Officer (CTO) van de overheid van het District of Columbia (DC). Kundra had de baanbrekende DC data catalogus ontwikkeld, <http://data.octo.dc.gov/>, waarin ook datasets zoals realtime misdaadgegevens, schoolexamenresultaten en indicatoren van armoede. Het was in die tijd de meest begrijpelijke lokala datacatalogus in de wereld. De uitdaging was om het ook bruikbaar te maken voor burgers, bezoekers, bedrijven en overheidsinstanties van Washington, DC.

De creatieve oplossing was om de Apps for Democracy competitie op te zetten. De strategie was om mensen te vragen applicaties te maken, gebruikmakend van de data van de pas ontwikkelde datacatalogus. Er was onder andere een mogelijkheid om online applicaties op te geven, en er waren veel kleinere prijzen in plaats van een paar grote, en er waren verscheidene categorieën, met ook een "Publiekskeuze"-prijs. De competitie stond 30 dagen open en kostte de DC overheid \$50.000. Daar tegenover staat dat in totaal 47 iPhone-, Facebook- en webapplicaties zijn ontwikkeld met een geschatte waarde voor de lokale economie die \$2.600.000 overstijgt.

**The Abre Datos (Open Data) Challenge 2010**. Deze wedstrijd werd gehouden in Spanje in april 2010. De wedstrijd vroeg van ontwikkelaars om open source applicaties te creëren met gebruik van publiekelijke gegevens in slechts 48 uur. De competitie was tussen 29 teams van deelnemers die applicaties ontwikkelden. Onder deze applicaties zaten onder andere een programma voor de mobiele telefoon om toegang te krijgen tot verkeersinformatie in de Baskische provincies, en een programma om toegang te krijgen tot data in bussen en bushaltes in Madrid, welke respectievelijk de eerste en tweede prijs van €3000 en €2000 wonnen.

**Nettskap 2.0**. In April 2010 hield het Noorse Ministerie van Overheidsadministratie "Nettskap 2.0". Noorse ontwikkelaars - bedrijven, publieke instanties of individuen - werden uitgedaagd om ideeën voor web-based projecten te bedenken op het gebied van serviceontwikkeling, efficiënte werkprocessen en toenemende democratische betrokkenheid. Het gebruik van overheidsdata werd expliciet aangemoedigd. De deadline voor het insturen van de applicaties was slechts een maand later, op 9 mei, maar de minister Rigmor Aasrud zei dat ze respons "overweldigend" was. In totaal werden er 137 applicaties ontvangen, waarvan niet minder dan 90 gebaseerd waren rond het hergebruiken van overheidsdata. Een totaal bedrag van NOK 2,5 miljoen was verdeeld over de 17 winnaars; terwijl het totale bedrag dat toegeschreven werd aan de 137 applicaties NOK 28,4 miljoen was.

**Mashup Australia**. De Australische Overheid 2.0 Taskforce nodigde burgers uit om te laten zien waarom open toegang tot informatie van de Australische overheid positief zou zijn voor de economie en sociale ontwikkeling van het land. De wedstrijd liep van 7 oktober tot 13 november 2009. De Taskforce gaf enkele datasets uit onder een open licentie en in een breed spectrum van herbruikbare formats. De 82 applicaties die ingestuurd zijn voor de wedstrijd zijn meer bewijs van de nieuwe en innovatieve applicaties die kunnen resulteren in het vrijgeven van overheidsdata onder open voorwaarden.

### Conferenties, Barcamps, Hackdays

Eén van de meer effectieve manieren voor Civil Society Organisations (CSOs), of burgergemeenschapsorganisaties, om de waarde te demonstreren aan overheden van het openen dan hun datasets is om de vele manieren te laten zien waarop informatie beheerd kan worden om sociale en economische voordelen te bereiken. CSOs die hergebruik promoten zijn instrumenteel geweest in landen waar er vooruitgang is geboekt in wet- en regelgeving om er voor te zorgen dat datasets zowel technisch als wettelijk open zijn.

Typische activiteiten die bij deze initiatieven horen zijn competities, :term: \` open overheidsdata \` conferenties, "on-conferenties", workshops en 'hackathons'. Deze activiteiten worden doorgaans georganiseerd door de gebruikerscommunity met data die reeds is gepubliceerd op proactieve wijze, of die verkegen is door de informatie aan te vragen. In andere gevallen hebben advocaten van de burgergemeenschap samengewerkt met progressieve ambtenaren om nieuwe releases van datasets veilig te stellen die dan gebruikt kunnen worden door programmeurs om innovatieve applicaties te creëren.