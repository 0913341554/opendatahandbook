---
section: guide
lang: ro
title: Introducere
---

Știi exact cât de mulți bani, din taxele plătite de tine, sunt cheltuiți pentru iluminatul stradal sau pentru cercetare în tratarea cancerului? Care este cea mai scurtă, sigură si pitorească rută pentru bicicletă din orașul în care locuiești sau lucrezi? Ce conține aerul pe care îl respiri mergând pe acest drum? Unde în zona ta vei găsi cele mai bune oportunități de angajare și cel mai mare număr de pomi fructiferi pe cap de locuitor? Când poți influența decizii asupra unor subiecte la care ții cu adevărat și cu cine trebuie sa vorbesti despre ele?

Noile tehnologii, disponibile astăzi, oferă posibilitatea de a construi servicii care să dea răspunsul la aceste intrebări în mod automat. Mare parte din datele de care ai nevoie pentru a răspunde la aceste intrebări sunt create de entități publice. Totuși, foarte des datele necesare nu sunt disponibile incă intr-un format ușor de utilizat. Această carte este despre cum să deblochezi potențialul informațiilor oficiale sau de altă natură, despre cum să facilitezi servicii noi, despre cum să îmbunătățești condițiile de viața ale cetățenilor și despre cum să faci guvernul și societatea să colaboreze mai bine.

Noțiunea de {term:open data} și în particular {term:open government data} - informații, publice sau de alta natură, la care oricine are acces liber și le poate reutiliza în orice scop - este disponibilă de câțiva ani. Începând cu 2009 noțiunea de date deschise a inceput să fie utilizată în masă, diferite guverne (cum ar fi cel din SUA, Regatul Unit, Canada sau Noua Zeelandă) anunțând noi inițiative în vederea deschiderii informațiilor publice.

Această carte explică conceptele de bază cu privire la 'date deschise' și în special relația lor cu autoritățile guvernamentale. Explică cum datele deschise adaugă valoare și cum acestea pot avea un impact pozitiv în diferite domenii. În plus fața de explorarea trecutului, manualul ofera informații concrete despre cum se pot produce date deschise.

## Audiență țintă

Acest manual are o larga audiență:

-   pentru cei care nu au auzit până acum de 'date deschise' și pentru cei care se consideră 'experți in domeniul datelor'
-   pentru funcționarii publici și pentru activiști
-   pentru jurnaliști cercetători
-   pentru politicieni și dezvoltatori
-   pentru cei pasionați de date și pentru cei care nu au auzit niciodata de o interfaţă de programare standardizată (API).

Cea mai mare parte din informațiile furnizate sunt axate pe datele deținute de sectorul public. Cu toate acestea, intenţiile autorilor sunt de a extinde acest lucru dacă timpul va permite. Sunteți bineveniți să participați pentru a ne ajuta în această direcție.

Acest manual este destinat celor cu puține sau chiar fară cunoștințe despre acest subiect. Dacă descoperiți o porțiune de text care utilizează un jargon sau o terminologie cu care nu sunteți familiar, vă rugăm să consultați glosarul și secțiunea de întrebări și răspunsuri (FAQ) care se găsește la sfârșitul manualului.

## Credit și drepturi de autor

### Colaboratori

-   [Daniel Dietrich](http://ddie.me/)
-   [Jonathan Gray](http://jonathangray.org/)
-   [Tim McNamara](http://timmcnamara.co.nz)
-   [Antti Poikola](http://apoikola.wordpress.com/)
-   [Rufus Pollock](http://rufuspollock.org/)
-   [Julian Tait](http://www.littlestar.tv/)
-   [Ton Zijlstra](http://www.zylstra.org/)

### Surse existente folosite direct

-   Propunere tehnică pentru implementarea IATI. *Grupul de consultare tehnică al IATI condus de Simon Parrish*
-   [Unlocking the Potential of Aid Information](http://www.unlockingaid.info/). *Rufus Pollock, Jonathan Gray, Simon Parrish, Jordan Hatcher*
-   Manual finlandez scris de *Antti Poikola*
-   Beyond Access Report. *Access Info and the Open Knowledge Foundation*

### Alte surse

-   W3C Publishing Government Data (2009) <http://www.w3.org/TR/gov-data/>